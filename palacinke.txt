100g	 moke (gladke ali pol gladke, pol ostre)
1 žlička sladkorja
2 ščepca soli
2 jajci
300ml	 mleka
1 žlica  olja

V skledo stresemo moko. Dodamo soli in sladkor, dobro premešamo in na sredini naredimo jamico. V jamico ubijemo jajci ter prilijemo približno 50 ml mleka in eno žlico olja.
Sestavine v jamici pričnemo mešati z ročno metlico ali mešalnikom in med mešanjem postopoma zajemamo moko okoli jamice. Mešamo tako dolgo, da v zmes vmešamo vso moko (po potrebi prilijemo še malo mleka) ter dobimo gladko in gosto zmes brez grudic.
Nato med nenehnim mešanjem v tankem curku v skledo počasi vlivamo preostalo mleko. Ko prilijemo vse mleko in dobimo gladko in tekoče testo, prenehamo z mešanjem. Masa mora biti tekoča, vendar ne sme biti vodena. Če je vodena, dodamo še malo moke. 
Pripravljeno maso pred peko pustimo počivati 15 do 30 minut, da lahko škrobna zrnca v tekočini nabreknejo. Pred peko jo obvezno še enkrat dobro premešamo.